# Link analysis 
Si vogliono studiare problemi di Data Mining su reti sociali di enormi dimensioni.
## PageRank
Informalmente, il PageRank è un tool utilizzato dai motori di ricerca, che permette di valutare l'importanza di pagine Web in maniera tale che tale parametro non venga manomessa facilmente.
Per entrare nei dettagli di tale funzionalità, ed individuare la motivazione del suo utilizzo, risulta necessario fornire un background su come operano i motori di ricerca.

Prima di Google, i motori di ricerca lavoravano attraversando il Web, elencando i *termini* trovati in ogni pagina (dove con termine ci si riferisce a parole o stringhe di caratteri diversi dagli spazi bianchi), all'interno di un *indice invertito,* una struttura dati che permette di individuare facilmente, dato un termine, i puntatori a tutte le pagine web dove esso risulta essere presente.
Quando una *query di ricerca*, consistente in una lista di termini, veniva effettuata ad un motore di ricerca, le pagine contenenti quei termini venivano estratte dall'indice invertito, e classificate in base all'utilizzo di tali termini al loro interno. Ad esempio, la presenza di un termine nell'header di una pagina la rendeva più rilevante rispetto ad un'altra contenente lo stesso termine all'interno di una sezione di testo ordinario. Anche il numero di occorrenze di un dato termine influiva sulla classifica delle pagine estratte, infatti, maggiore era la presenza di un termine all'interno di una pagina, maggiore risultava essere la sua rilevanza.
Questa modalità operativa dei motori di ricerca presentava delle debolezze, infatti, risultava possibile modificare impropriamente le pagine Web in maniera tale da ingannare il sistema di classificazione, portando i motori a fornire risultati non consoni alle richieste degli utenti. Ad esempio, si supponga di disporre di una pagina Web dedicata alla vendita di un prodotto. Per la modalità di funzionamento appena descritta, una maniera ingannevole per far si che tale pagina venga visualizzata da un maggior numero di utenti consiste nell'inserire al suo interno un elevato numero di occorrenze di termini non inerenti al servizio fornito, cosicché questa appaia tra i primi risultati in risposta alle query di ricerca effettuate da un utente contenente tali termini. 
Queste tecniche per manipolare i risultati forniti dai motori di ricerca prendono il nome di *term sparm*.
Google, per ovviare a tale problema, fornì due innovazioni:
1. Il PageRank, utilizzato per simulare il comportamento di navigatori del Web all'interno della rete. In particolar modo, simulava dove questi, partendo da una pagina casuale, tendevano a congregarsi nel caso cui avessero selezionato casualmente dei link uscenti dalla pagina in cui questi si trovavano in un dato istante, reiterando più volte tale processo. Le pagine che riportavano un grande numero di visitatori venivano considerate più importanti rispetto a pagine raramente visitate. 
2. Il contenuto di una pagina veniva valutato non semplicemente dai termini che vi apparivano all'interno, ma 